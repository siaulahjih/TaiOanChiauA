---
chapter: 46. Soaⁿ-chhiok Kho『山雀科』
title: 46-1. Sai-kong-á-chiáu（司公á鳥）
author: Siau Lah-jih
date: 2004-10-01    
category: chheh
show_chapter: 46
layout: post
toc: true
---

#### 46. Soaⁿ-chhiok Kho『山雀科』


|台灣名|中譯名|學名|
|Sai-kong-á-chiáu（司公á鳥）|台灣黃山雀|Machlolophus holsti（Yellow Tit）|


# 46-1. Sai-kong-á-chiáu（司公á鳥）

![](../too5/46/46-1-5.Sai-kong-á-chiáu.jpg)


Sai-kong-á-chiáu頭殼頂ê鳥毛，烏烏尖尖，ná像戴一頂司公帽á，黃色khim-heng毛hām烏色翼股ná像司公衫，chiah hō͘人號做sai-kong-á-chiáu。

Sai-kong-á-chiáu生活tī海拔2000公尺針闊葉混合林內，到1500公尺山區ê闊葉樹林附近，寒天時chiah徙來海拔700公尺ê山區過冬。時常kap其他山雀科鳥類a̍h是花眉科小型鳥做夥生活，háu聲「chiauh chiauh kiu kiú kiu kiu kiú kiu kiu kiú」kín-chia̍p幼聲好聽。是台灣特有種罕有在地鳥。

Sai-kong-á-chiáu hèng食昆蟲、幼蟲，kap植物性ê漿果、幼葉。





# 【Tâi-oân Chiáu-á Liām Koa-si】

### **Sai-kong-á-chiáu Bē-hiáu Liām-keng**


Thâu tì sai-kong-bō

Sin chhēng n̂g-phâu tha̍h o͘-saⁿ

Kia̍p-chhùi iù-siaⁿ "chiauh chiauh kiu kiú kiu kiu kiú kiu kiu kiú"

Sai-kong-á-chiáu ē-hiáu chhiùⁿ-koa

Bē-hiáu liām-keng
 


![](../too5/46/46-1-6.Sai-kong-á-chiáu.jpg)
![](../too5/46/46-1-7.Sai-kong-á-chiáu.jpg)
![](../too5/46/46-1-4.Sai-kong-á-chiáu.jpg)
![](../too5/46/46-1-9.Sai-kong-á-chiáu.jpg)
![](../too5/46/46-1-10.Sai-kong-á-chiáu.jpg)
![](../too5/46/46-1-1.Sai-kong-á-chiáu.jpg)
![](../too5/46/46-1-2.Sai-kong-á-chiáu.jpg)
![](../too5/46/46-1-3.Sai-kong-á-chiáu.jpg)
![](../too5/46/46-1-8.Sai-kong-á-chiáu.jpg)



### 【註解】

|詞|解說|
|司公|Sai-kong，司公kap道士無kāng，司公戴尖帽。|




