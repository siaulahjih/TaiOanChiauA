---
chapter: Kiu-kap Kho『鳩鴿科』
title: 19-7. Nâ-kha-chiáu（林腳鳥）
author: Siau Lah-jih
date: 2002-07-07
category: chheh
show_chapter: 
layout: post
toc: true
---

#### 19. Kiu-kap Kho『鳩鴿科』


|台灣名|中譯名|學名|
|Nâ-kha-chiáu（林腳鳥）|翠翼鳩|Chalcophaps indica|


# 19-7. Nâ-kha-chiáu（林腳鳥）


![](../too5/19/19-7-1.Nâ-kha-chiáu.jpg)


Nâ-kha-chiáu大多數tī樹á腳活動，tī內山林道a̍h是登山山路所看tio̍h ê林腳鳥，差不多lóng tī路面chhōe食，看tio̍h人to̍h隨時飛走，m̄-koh無外久to̍h-koh飛轉來原位。

Nâ-kha-chiáu紅嘴pe、chheⁿ kha-phiaⁿ、chheⁿ翼股、紅腳爪，歇tī低山區ê雜木á林、果子林a̍h是山坡農耕地，時常tī土腳chhōe食，草木ê幼íⁿ、種子、漿果kap蟲thōa是i ê食物。

Nâ-kha-chiáu tī台灣是無普遍在地鳥，大部份tī中、南部ê低海拔山區kap平地，北部khah少看tio̍h。

Nâ-kha-chiáu ê叫聲「kū-kŭ kū-kŭ kū-kŭ kū-kŭ」無kài大聲，有時是像thô͘-pi-á聲「ku ku ku ku」。

Nâ-kha-chiáu kah意單獨活動，是三級保育類。


![](../too5/19/19-7-8.Nâ-kha-chiáu.jpg)
![](../too5/19/19-7-9.Nâ-kha-chiáu.jpg)
![](../too5/19/19-7-10.Nâ-kha-chiáu.jpg)
![](../too5/19/19-7-4.Nâ-kha-chiáu.jpg)
![](../too5/19/19-7-5.Nâ-kha-chiáu.jpg)
![](../too5/19/19-7-6.Nâ-kha-chiáu.jpg)
![](../too5/19/19-7-7.Nâ-kha-chiáu.jpg)
![](../too5/19/19-7-2.Nâ-kha-chiáu.jpg)
![](../too5/19/19-7-3.Nâ-kha-chiáu.jpg)



### 【註解】

|詞|解說|
|chheⁿ kha-phiaⁿ|『綠背』。|
|thô͘-pi-á|『陶笛』。|


