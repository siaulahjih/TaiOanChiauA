---
chapter: 24. Chhùi-chiáu Kho『翠鳥科』
title: 24-1. Tiò-hî-ang（釣魚翁）
author: Siau Lah-jih
date: 2002-12-01
category: chheh
show_chapter: 24
layout: post
toc: true
---

#### 24. Chhùi-chiáu Kho『翠鳥科』


|台灣名|中譯名|學名|
|Tiò-hî-ang（釣魚翁）|翠鳥|Alcedo atthis|

# 24-1. Tiò-hî-ang（釣魚翁）

![](../too5/24/24-1-1.Tiò-hî-ang.jpg)


Tiò-hî-ang是在地鳥，ùi平洋到低山區ê溪溝、水窟、魚池、大埤，有水ê所在lóng有i ê蹤跡。

平常歇tī水邊ê樹á頂、thèng-hāu細尾魚á出現，隨時cho̍k落去水底lia̍h，kài-sêng釣魚ê老翁。Lia̍h tio̍h魚蝦了後，咬轉來原位，用尖嘴pe咬ân魚頭，將魚á摔樹椏，等候魚á死giān-giān bē振bē動chiah拆食落腹。

Tiò-hî-ang bē-hiáu泅水mā bē-hiáu chhàng水bī，所以kan-nā有法度lia̍h浮tī水面ê魚á，lia̍h tio̍h魚一定隨時起飛。飛行時貼tī水面，「kĭ~ kĭ~」叫像箭直飛。

Tiò-hî-ang ê鳥毛，綠色ê kha-chiah-phiaⁿ親像綠水，猛禽oh得看清i ê真面目，所以m̄-nā是釣魚ê利器，mā是避險ê護身符。


# 【Tâi-oân Chiáu-á Liām Koa-si】

### **Tiò-hî-ang  Gâu Tiò-hî**

Tōa-thâu chiam-chhùi-pe, é-tǹg é-tǹg bóe té-té

Moa kim-nâ-sek hō͘-i, hioh-tiàm chhiū-ki chē-siâm

Ba̍k-chiu kim-kim-siòng, khòaⁿ he chúi-tiong-ng

Sè-bóe-hî nā phû-chhut chúi-bīn, sûi-sî cho̍k--lo̍h-khì

Tán i poe tńg-lâi chhiū-oe sî

Chhùi-lāi í-keng kā chi̍t bóe hî


![](../too5/24/24-1-4.Tiò-hî-ang.jpg)
![](../too5/24/24-1-18.Tiò-hî-ang.jpg)
![](../too5/24/24-1-17.Tiò-hî-ang.jpg)
![](../too5/24/24-1-16.Tiò-hî-ang.jpg)
![](../too5/24/24-1-15.Tiò-hî-ang.jpg)
![](../too5/24/24-1-14.Tiò-hî-ang.jpg)
![](../too5/24/24-1-13.Tiò-hî-ang.jpg)
![](../too5/24/24-1-5.Tiò-hî-ang.jpg)
![](../too5/24/24-1-7.Tiò-hî-ang.jpg)
![](../too5/24/24-1-8.Tiò-hî-ang.jpg)
![](../too5/24/24-1-9.Tiò-hî-ang.jpg)
![](../too5/24/24-1-10.Tiò-hî-ang.jpg)
![](../too5/24/24-1-11.Tiò-hî-ang.jpg)
![](../too5/24/24-1-2.Tiò-hî-ang.jpg)
![](../too5/24/24-1-3.Tiò-hî-ang.jpg)
![](../too5/24/24-1-12.Tiò-hî-ang.jpg)


#### Cho̍k--lo̍h-khì lia̍h-hî.
![](../too5/24/24-1-6.Tiò-hî-ang.jpg)



### 【註解】

|詞|解說|
|樹椏|Chhiū-oe。|
|蹤跡|Chong-jiah。|
