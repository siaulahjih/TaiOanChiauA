---
chapter: Thī Kho『雉科』
title: 11-7. Bô-bóe-ian-chhun／thun（無尾鵪鶉）
author: Siau Lah-jih
date: 2001-11-07
category: chheh
show_chapter: 
layout: post
toc: true
---

#### 11. Thī Kho『雉科』

|台灣名|中譯名|學名|
|Bô-bóe-ian-chhun／thun（無尾鵪鶉）|鵪鶉|Coturnix coturnix|


### 11-7. Bô-bóe-ian-chhun／thun（無尾鵪鶉）


Bô-bóe-ian-chhun ê尾羽chiâⁿ短，親像無尾溜，m̄-chiah hō͘人號做無尾鵪鶉。

Bô-bóe-ian-chhun比五鳴雞khah大隻，真gâu生卵，古早to̍h hō͘人飼leh籠á內生ian-thun-á卵做料理配飯；野生鵪鶉做siū tī田園，是chiâⁿ普遍ê在地鳥，seⁿ-thòaⁿ無問題，生存無受威脅。



# 【Tâi-oân Chiáu-á Liām Koa-si】

### **Bô-bóe-ian-chhun Gâu Seⁿ-nn̄g**

Bô-bóe-ian-chhun sui-bóng sè-sè chiah

M̄-koh chin gâu seⁿ-nn̄g

Hō͘-lâng chhī tiàm lông-á lāi

Seⁿ ian-thun-á nn̄g hō͘-lâng chia̍h

Ná-sī iá-seng ian-chhun

Hoa̍t-phoat koh chū-chāi


