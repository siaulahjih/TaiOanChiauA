---
chapter: 20. Tō͘-koan Kho『杜鵑科』
title: 20-1. Pò͘-kok（布穀）
author: Siau Lah-jih
date: 2002-08-01
category: chheh
show_chapter: 20
layout: post
toc: true
---

#### 20. Tō͘-koan Kho『杜鵑科』


|台灣名|中譯名|學名|
|Pò͘-kok（布穀）|大杜鵑|Cuculus canorus|


# 20-1. Pò͘-kok（布穀）


Pò͘-kok tī台灣是罕得出現ê迷鳥，是『托卵性』鳥類，i ê號名世界各國lóng chiâⁿ kāng-khoán，用i ê叫聲號名。

Pò͘-kok siāng特別ê習性，to̍h是ka-tī m̄做siū孵卵，偷偷á kā卵生tiàm bāng-tang-tiuh-á、粟鳥仔、客鳥、pit-lô-á⋯siū內，i ê卵ē代先啄蛀出世，然後kā其他ê卵踢出鳥siū，孵卵ê鳥母戇戇孵別隻鳥kiáⁿ koh養飼大漢。

Pò͘-kok叫聲親像cuckoo clock報時「khó͘ kho͘h khó͘ kho͘h khó͘ kho͘h」ê聲音，大聲好聽。




### 【註解】

|詞|解說|
|bāng-tang-tiuh-á|『灰頭布袋鳥』。|
|啄蛀|Tok-chiù，『破殼』。|
|cuckoo clock|Cuckoo鐘，『咕咕鐘』。|




