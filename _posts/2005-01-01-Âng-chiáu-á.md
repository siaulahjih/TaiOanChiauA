---
chapter: 49. Chhiok Kho『雀科』
title: 49-1. Âng-chiáu-á（紅鳥仔）
author: Siau Lah-jih
date: 2005-01-01    
category: chheh
show_chapter: 49
layout: post
toc: true
---

#### 49. Chhiok Kho『雀科』


|台灣名|中譯名|學名|
|Âng-chiáu-á（紅鳥仔）|台灣朱雀|Carpodacus Formosanus|


# 49-1. Âng-chiáu-á（紅鳥仔）

![](../too5/49/49-1-5.紅鳥仔.jpg)


Âng-chiáu-á，公鳥ê鳥毛是真深ê朱紅色，ná像染tio̍h紅番á米，非常影目，一般lóng叫做âng-chiáu-á。鳥母是真讚保護色ê鹹菜色。

Âng-chiáu-á生活tī針闊葉混合林內，平常一小陣一小陣活動，tī樹林邊、矮欉樹、箭竹林、菅芒草埔附近地面chhōe食，飛行快速，像~~~~ án-ne ê波浪形，時常khiā-tī樹尾頂唱歌。主食是雜草種籽、菜籽、細尾蟲…。

Âng-chiáu-á是台灣特有種在地鳥，khah早楠á仙溪工寮時常khoàiⁿ--tio̍h，因為有人種作，厝頂pha̍k五穀種子，時常siâⁿ âng-chiáu來偷食，「chiú chiuh chiú chiuh」chiuh-chiuh叫m̄驚人。




# 【Tâi-oân Chiáu-á Liām Koa-si】

### **Âng-chiáu-á Bīn Âng-âng**

Âng-chiáu-á chiáu-kang bīn âng-âng

Kui-sin âng-kòng-kòng

Kiaⁿ-lâng m̄-bat i

Chiáu-bó kiâm-chhài sek

Ūi-tio̍h ko͘-kiáⁿ m̄-káⁿ chhēng súi-saⁿ




![](../too5/49/49-1-2.紅鳥仔.jpg)
![](../too5/49/49-1-9.紅鳥仔.jpg)
![](../too5/49/49-1-1.紅鳥仔.jpg)
![](../too5/49/49-1-3.紅鳥仔.jpg)
![](../too5/49/49-1-4.紅鳥仔.jpg)
![](../too5/49/49-1-6.紅鳥仔.jpg)
![](../too5/49/49-1-7.紅鳥仔.jpg)
![](../too5/49/49-1-8.紅鳥仔.jpg)
![](../too5/49/49-1-10.紅鳥仔.jpg)
![](../too5/49/49-1-11.紅鳥仔.jpg)



### 【註解】

|詞|解說|
|鹹菜色|Kiâm-chhài-sek，『類似鹹菜的顏色，鹹菜色和墨綠色差不多』。|
|khoàiⁿ|Khòaⁿ-kìⁿ ê合音。|
|紅番á米|Âng-hoan-á-bí，『一種色素』。|





