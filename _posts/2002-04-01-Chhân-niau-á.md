---
chapter: 16. Hêng Kho『鴴科』
title: 16-1. Chhân-niau-á（田貓á）
author: Siau Lah-jih
date: 2002-04-01
category: chheh
show_chapter: 16
layout: post
toc: true
---

#### 16. Hêng Kho『鴴科』


|台灣名|中譯名|學名|
|Chhân-niau-á（田貓á）|小辮鴴|Vanellus vanellus|


# 16-1. Chhân-niau-á（田貓á）


![](../too5/16/16-1-10.Chhân-niau-á.jpg)


Chhân-niau-á歇tī海邊a̍h是溪口附近ê溼地、草phō、水田內；伊ê háu聲iăuⁿ iăuⁿ iăuⁿ iăuⁿ iù-iù chin hó-thiaⁿ， kài-sêng貓á聲。

Chhân-niau-á穿花á衫，頭殼心有chi̍t-chhop像頭鬃尾á ê羽飾，kó͘-chui tòe時行。

田貓á是siāng普遍ê冬候鳥，蘭陽平原hia ê度冬區chiâⁿ捷看--tio̍h，三、五隻一小群，數十隻ká kui群，做夥chhōe食，警戒心強，無容易接近，hèng食tō͘-kín、tō͘-kâu、草蜢á。Tī台灣是無普遍ê過冬鳥，冬天時kah意tī雲林縣Po͘-kiuⁿ-lun Thó͘-khò͘土豆園活動，在地人to̍h ka號名土豆鳥。



# 【Tâi-oân Chiáu-á Liām Koa-si】

### **Chhân-niau-á Tòe Liû-hêng**

Iauⁿ!  Iauⁿ!  Iauⁿ!  Iauⁿ!

Tó-ūi lâi ê niau-á tiàm thô͘-tāu-hn̂g iauⁿ-iauⁿ-kiò 

Ná-ē ū thiaⁿ-kìⁿ siaⁿ, bô khòaⁿ-tio̍h iáⁿ 

Goân-lâi sī lí chhân-niau-á lâi chhōe-chia̍h

Chhēng hoe-á-saⁿ, pa̍k thâu-chang-bóe-á

Chit-chióng táⁿ-pān tòe sî-kiâⁿ

Si̍t-chāi ū-kàu phāⁿ


![](../too5/16/16-1-14.Chhân-niau-á.jpg)
![](../too5/16/16-1-11.Chhân-niau-á.jpg)
![](../too5/16/16-1-12.Chhân-niau-á.jpg)
![](../too5/16/16-1-9.Chhân-niau-á.jpg)
![](../too5/16/16-1-8.Chhân-niau-á.jpg)
![](../too5/16/16-1-3.Chhân-niau-á.jpg)
![](../too5/16/16-1-5.Chhân-niau-á.jpg)
![](../too5/16/16-1-6.Chhân-niau-á.jpg)
![](../too5/16/16-1-7.Chhân-niau-á.jpg)
![](../too5/16/16-1-13.Chhân-niau-á.jpg)
![](../too5/16/16-1-16.Chhân-niau-á.jpg)
![](../too5/16/16-1-15.Chhân-niau-á.jpg)
![](../too5/16/16-1-2.Chhân-niau-á.jpg)
![](../too5/16/16-1-4.Chhân-niau-á.jpg)
![](../too5/16/16-1-1.Chhân-niau-á.jpg)


### 【註解】

|詞|解說|
|鴴|日本人ê造字。|
|Po͘-kiuⁿ-lun|埔姜崙，雲林縣褒忠鄉。|
|Thó͘-khò͘|雲林縣土庫鎮。|
|tō͘-kín|Tō͘-ún，tō͘-kún，『蚯蚓』。|



