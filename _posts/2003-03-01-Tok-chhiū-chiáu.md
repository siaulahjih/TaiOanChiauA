---
chapter: 27. Tok-bo̍k-chiáu Kho『啄木鳥科』
title: 27-1. Tok-chhiū-chiáu（啄樹鳥）
author: Siau Lah-jih
date: 2003-03-01
category: chheh
show_chapter: 27
layout: post
toc: true
---

#### 27. Tok-bo̍k-chiáu Kho『啄木鳥科』


|台灣名|中譯名|學名|
|Tok-chhiū-chiáu（啄樹鳥）|啄木鳥|Picidae|

# 27-1. Tok-chhiū-chiáu（啄樹鳥）


Tok-chhiū-chiáu有法度用聽覺聽樹kho͘內蛀蟲，nā發現樹kho͘內有雞母蟲a̍h是白蟻，i to̍h挖皮啄khang，kā蟲啄出來食。

Tok-chhiū-chiáu chhōe蛀蟲kap剝樹皮ê效率chiâⁿ強，實在hō͘人想bē到，效率好，mā chiâⁿ gâu食。伊ê嘴pe尖koh tēng，非常有力，嘴舌特別長，尾羽ngē-chiāⁿ，貼tiàm樹椏，有固定穩定鳥身ê作用，腳爪前後各兩爪，lóng真尖，後爪ē-sái-tit lia̍h坦橫，防止身軀邊搖來搖去。

台灣ê啄樹鳥有三種，lóng是在地鳥，大赤啄木kap綠啄木分布tī中、高海拔山區；小啄木tī低海拔山區，是常常看ē tio̍h ê鳥仔，通常歇tī大kho͘ ê樹椏。



### 【註解】

|詞|解說|
|雞母蟲|『甲蟲的幼蟲』。|
|樹椏|Chhiū-oe。|


