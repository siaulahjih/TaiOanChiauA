---
chapter: 31. Ú-iàn Kho『雨燕科』
title: 31-1. Ìⁿ-á（燕á）— 小雨燕
author: Siau Lah-jih
date: 2003-07-01
category: chheh
show_chapter: 31
layout: post
toc: true
---

#### 31. Ú-iàn Kho『雨燕科』


|台灣名|中譯名|學名|
|Ìⁿ-á（燕á）|小雨燕|Apus nipalensis|

# 31-1. Ìⁿ-á（燕á）


分類上，家燕kap雨燕是兩種無kāng ê鳥類，kan-nā身軀生做kap生態有淡薄á kāng niâ，in lóng tī空中食蠓蟲、ām-kún短、身軀流線形、翼尖koh長、腳短無力…。因為chia ê sio-kāng，傳統上lán lóng ka叫做燕á。

小雨燕，公母kāng色水，時常tī都市、庄腳、農地téng-koân 2100公尺下腳kui大群se̍h圓kho͘-á飛來飛去，真gâu飛koh飛真kín真久。因為腳骨細支無力，無法度khiā tiàm土腳，無法度tiàm土腳行路，所有ê活動lóng tī空中進行，chhùi-ta chiah ē飛tiàm水面lim水，暝時chiah用腳爪鉤tiàm壁tó͘歇睏。

Lán nā khoàiⁿ雨燕kui群出現tī低空hop báng-thâng，to̍h是tit-boeh落雨--ā。

小雨燕和赤腰燕tī台灣是普遍ê在地鳥。



# 【Tâi-oân Chiáu-á Liām Koa-si】

### **Ìⁿ-á Ìⁿ-á Chin-gâu Poe**

Ìⁿ-á ìⁿ-á khong-tiong poe

Poe koân poe kē bô-būn-tê

Se̍h îⁿ-kho͘-á kín oat-kak

Ki-su̍t tē-it láu

Boeh lia̍h báng-á chiok hó-sè



### 【註解】

|詞|解說|
|khoàiⁿ|Khòaⁿ-kìⁿ ê合音。|


