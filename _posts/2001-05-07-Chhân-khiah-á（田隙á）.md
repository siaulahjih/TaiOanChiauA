---
chapter: Lō͘ Kho『鷺科』
title: 5-7. Chhân-khiah-á（田隙á）
author: Siau Lah-jih
date: 2001-05-07
category: chheh
show_chapter:
layout: post
toc: true
---

#### 5. Lō͘ Kho『鷺科』

|台灣名|中譯名|學名|
|Chhân-khiah-á（田隙á）|黃小鷺|Ixobrychus sinensis|


# 5-7. Chhân-khiah-á（田隙á）

![](../too5/05/05-7-5.Chhân-khiah-á.jpg)


Chhân-khiah-á kah意tī埤塘、làm地、溪口有蘆竹phō水草所在做siū生湠，身軀黃gâm色，襟胸有咖啡色直sûn花紋時常出現tī水田--裡，特別tī田岸有隙ê所在，因為田隙khah有魚蝦鰗鰡，a̍h是水生生物thang食。

Chhân-khiah-á tī水田中、草phō內liâu水chhōe食，lóng將ām-kún kiu成Z字形，所以tī宜蘭人keng-thé一個人kiu-kiu lun-lun，行路ún-ku形，叫做chhân-khiah-á。

# 【Tâi-oân Chiáu-á Liām Koa-si】

### **Chhân-khiah-á Khut Bé-sè**

Chhân-khiah-á, lí teh khòaⁿ-siáⁿ 

Siang-kha khiā chāi-chāi, chhin-chhiūⁿ khut bé-sè

Ām-kún ē chhun-kiu, sok-tō͘ chhiūⁿ chhèng-chí

Siòng-chiong-chiong, khòaⁿ-tio̍h siáⁿ-mih 

Bián tiû-tû, khòaⁿ góa chhùi-pe chiam-tok-tok

Chi̍t chiah chúi-ke-á í-keng thóng ji̍p chhùi


![](../too5/05/05-7-7.Chhân-khiah-á.jpg)
![](../too5/05/05-7-4.Chhân-khiah-á.jpg)
![](../too5/05/05-7-6.Chhân-khiah-á.jpg)
![](../too5/05/05-7-8.Chhân-khiah-á.jpg)
![](../too5/05/05-7-9.Chhân-khiah-á.jpg)
![](../too5/05/05-7-1.Chhân-khiah-á.jpg)
![](../too5/05/05-7-2.Chhân-khiah-á.jpg)
![](../too5/05/05-7-3.Chhân-khiah-á.jpg)


### 【註解】

|詞|解說|
|襟胸|Khim-heng，鴨kap雞等胸坎ê肉。|
|kiu-kiu lun-lun|Kiu-kiu。|
|siòng-chiong-chiong|Siòng準準。|
|黃gâm色|黃gām色；小khóa薄黃色。|
|khut bé-sè|『蹲馬步』。|
